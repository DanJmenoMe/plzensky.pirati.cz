---
date: 2019-12-18
category: blog
tags: Plzenskykraj krajskevolby 
title:  Piráty do krajských voleb v Plzeňském kraji  povede Rudolf Špoták
author: Jindřich Čermák
image: people/spotak.jpg
---

Piráty do krajských voleb v Plzeňském kraji  povede Rudolf Špoták

Plzeň, 18. 12. 2019 – Lídrem Pirátů do krajských voleb se stal domažlický zastupitel Rudolf Špoták. Rozhodla o tom členská základna, která ho zvolila v přímých primárních volbách. Rudolf Špoták získal 55 % hlasů ve druhém kole hlasování.

Rudolf Špoták byl na lídra zvolen z konkurence dalších pěti kandidátů. „Rád bych všem členům poděkoval za důvěru. Nečeká nás lehká práce, ale věřím, že pokud budeme fungovat jako tým, tak uspějeme,“ sdělil Špoták a pokračuje: „Pokud bych se stal hejtmanem, rád bych se v rámci své agendy specializoval na oblast práce a sociálních věcí a to hlavně na smysluplné financování sociálních služeb. Důležité není jen o zvyšování jejich výdajů, ale také optimalizace nákladů a jejich využití. Z hlediska pracovního trhu Plzeňského kraje nás určitě v době recese nečeká dramaticky zvýšená nezaměstnanost, ale určitě budeme řešit sociální problémy způsobené velkým počtem zahraničních pracovníků, kteří zde pracují.“

V primárních volbách teď budou Piráti pokračovat volbou čela kandidátky a sestavením programových priorit. Už v předchozích měsících si stanovili základní požadavky, které po kandidátech mají a nástin jejich fungování v rámci budoucího zastupitelstva. Do předvolební kampaně hodlají Piráti vložit minimálně půl milionu korun.

Rudolf Špoták (36) je rodák ze Stoda, ale většinu života prožil v Domažlicích, kde absolvoval gymnázium J.Š. Baara a jak sám dodává: “Většinu svého profesního života pracuji v prostředí lidských zdrojů na různých úrovních a pozicích.” V roce 2019 se stal domažlickým zastupitelem, když se tam v komunálních volbách Piráti stali druhou nejsilnější stranou. Ve volném čase rád vyrazí na túru pěšky nebo na kole.
