---
date: 2020-03-09
category: blog
tags: Plzenskykraj Vejprnice 
title:  Dopravní obslužnost Vejprnic se bude prověřovat
author: Jindřich Čermák
image: people/jiri_pek.png
---

Vejprnice, 9. března - Piráti podali podnět ohledně schválené smlouvy o dopravní obslužnosti Vejprnic. Úřad pro ochranu hospodářské soutěže (ÚOHS) bude přezkoumávat legálnost smlouvy, která je ve výši sto milionů korun.

Opoziční Pirátský zastupitel Jiří Pek uvádí v podnětu pět hlavních důvodů, proč se rozhodl na ÚOHS obrátit. „Pochybení jsou podle nás natolik závažná, že platnost smlouvy úplně vylučují. Je zároveň smutné, že se vedení Vejprnic nepoučilo z minulých chyb a opět předložili paskvil.“

Jaké jsou tedy důvody k pochybám o legálnost smlouvy? Předně starosta Veprnic (a zároveň senátor) Pavel Karpíšek z ODS nepředložil smlouvu zastupitelům. Ti tak nevěděli, o čem hlasují, což jim ovšem nebránilo neviditelnou smlouvu schválit.  I když stále běží výzva pro potenciální účastníky veřejné zakázky, a to až do 15. dubna 2020, podle schválené smlouvy už je vítěz jasný. Společnost ČSAD autobusy Plzeň a.s. Ta se již ale nechala minulý rok v médiích slyšet, že tuto zakázku získala. Konkurenční a o zakázku také usilující Plzeňské městské dopravní podniky a.s. podaly na obec celou řadu doplňujících dotazů. Na ně ale nedostaly z Vejprnic žádné odpovědi.

ÚOHS již v jednou zakázku na dopravní obslužnost zrušil a udělil Vejprnicím pokutu. V rozhodnutí se konstatovalo, “že podle výkladové praxe Úřadu dosahuje nejzávažnějšího stupně intenzity porušení zákona postup objednatele spočívající v ignoraci ustanovení zákona, neboť tento postup vylučuje soutěžní prostředí“.

<dd><a href="https://youtu.be/cL6Q56-2SFY?t=589">Záznam zastupitelstva</a></dd>
