---
date: 2020-08-26
category: blog
tags: Plzenskykraj krajskevolby 
title: Piráti objíždějí republiku autobusem budoucnosti
author: KS Plzeňský kraj
image: posts/autobus2020.jpg
---
Pirátská předvolební tour s autobusem budoucnosti dorazí poprvé do Plzeňského kraje. Kromě představení programu pro krajské a senátní volby a prezentaci krajských kandidátů veřejnosti nabídne autobus také vhled do delší budoucnosti – ať už **VR brýlemi**, **elektrickou jednokolkou** nebo **holografickým projektorem**.

Autobus budoucnosti bude v našem kraji k vidění celkem třikrát, poprvé ve **čtvrtek 27. srpna** od 9:00 do 10:00 na náměstí v Horažďovicích. Odtud pak vyráží na první dvoudenní pouť po celém kraji. Ve čtvrtek nás čeká Sušice, Kolinec, Plánice, Nepomuk a Blovice.

V **pátek 28. srpna** se s Pirátským autobusem vydá na cestu i předseda Ivan Bartoš a na setkání s ním se mohu těšit voliči v Přešticích, Klatovech, Kdyni, Domažlicích a Plzni.

Pirátský autobus zavítá do Plzeňského kraje i v **pondělí 31. srpna**.

*„Chceme lidem zprostředkovat zážitek a ukázat možnou podobu budoucnosti. Kromě volebního programu bude autobus ukazovat i vize odborníků o budoucnosti v řízených oblastech. Lidé, kteří navštíví naše akce, mohou vidět hydroponický systém na pěstování plodin, 3D tiskárnu nebo holografický projektor. Zároveň si mohou vyzkoušet virtuální realitu nebo elektrickou jednokolku. Na své si přijdou i děti, pro které máme připravené technologicky zajímavé hračky,”* říká lídr Pirátů do krajských voleb Rudolf Špoták

Ve všech dnech mohou občané dorazit na zastávky autobusu a debatovat s představiteli Pirátské strany. Těchto setkání se zúčastní jednotliví krajští kandidáti, tak i kandidáti do Senátu za Plzeň i Tachovsko/Chebsko.

![](/assets/img/posts/plz_aut.jpg)

## Zastávky ve čtvrtek 27. srpna 2020

 - 09:00-10:00 -  **Horažďovice** (Mírové náměstí)   
 - 10:30-13:00 -  **Sušice** (Santos)
 - 13:30-14:00 -  **Kolinec** (Horní náměstí)   
 - 14:30-15:00 -  **Plánice** (náměstí)  
 - 15:30-16:00 -  **Nepomuk** (náměstí Augustina Němejce)   
 - 16:30-17:30 -  **Blovice** (Masarykovo náměstí)

## Zastávky v pátek 28. srpna 2020, s Ivanem Bartošem

 - 10:00-10:30 -  **Přeštice** (Masarykovo náměstí)
 - 11:00-12:30 -  **Klatovy** (náměstí Míru)
 - 13:00-13:30 -  **Kdyně** (náměstí)
 - 14:00-16:00 -  **Domažlice** (náměstí Míru)
 - 17:30-19:30 -  **Plzeň** (Křižíkovy sady)


## Zastávky v pondělí 31. srpna 2020

 - 10:00 – 10:30 -  **Chodová Planá** (náměstí)
 - 11:00 – 12:00 -  **Planá** (náměstí Svobody)
 - 12:30 – 14:30 -  **Tachov** (náměstí Republiky)
 - 15:00 – 16:00 -  **Stříbro** (Masarykovo náměstí)
 - 16:30 – 17:30 -  **Nýřany** (Masarykovo náměstí)
