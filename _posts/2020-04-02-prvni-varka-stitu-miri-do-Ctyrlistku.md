---
date: 2020-04-02
category: blog
tags: Plzenskykraj Pandemie
title: První várka štítů míří do Čtyřlístku
author: Jindřich Čermák
image: posts/4listek_01.jpg
---
**V úterý 31.3. spustili plzeňští Piráti výrobu ochranných šítů na 3D tiskárně a připojili se tak k iniciativě nejznámějšího výrobce těchto strojů, firmy Průša, která poskytla potřebná tisková data. K jedné tiskárně přibyly další dvě a během příštího týdne dorazí i čtvrtá. Z Pirátského centra se tak stane opravdová manufaktur, jejíž kapacita dosáhne téměř sto štítů za den.**

![](/assets/img/posts/4listek_02.jpg)
*První várka do Čtyřlístku*

Hned po zveřejnění informace o zahájení tisku se Pirátům ozvali z Domova se zvláštním režimem Čtyřlístek v Plzni, kde byla okamžitá potřeba těchto štítů pro zaměstnance do karanténních pokojů seniorů. Bylo tedy jasné, kam bude směřovat první zásilka!

![](/assets/img/posts/4listek_03.jpg)
*První várka do Čtyřlístku*

Dnes ráno Piráti doručili zásilku dvaceti ochranných štítů, které pomohou zaměstnancům domova i jejich klientům. Radost byla nepopsatelná. *„Jsme rádi, že jsme mohli pomoci přímo tam, kde je potřeba. Je to práce celého našeho týmu, která pomohla s přípravou tiskárny i následnou kompletací štítů. Další várka je připravena pro JIP neurochirurgie Fakultní nemocnice na Vinohradech a domov důchodců v Kralovicích,“* sdělil za Piráty Jiří Rezek.
