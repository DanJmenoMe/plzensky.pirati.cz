---
date: 2019-08-1
category: blog
tags: Domažlice
title: DOMAŽLICKÉ PŘEDMĚSTÍ BY SE MOHLO DOČKAT VÍCEÚČELOVÉHO DĚTSKÉHO HŘIŠTĚ
author: Piráti Klatovy
image: img_20190801_133924417.jpg
---

V současné době probíhá anketa Odboru rozvoje města Klatovy, ve které mohou někteří místní obyvatelé hlasovat o tom, kde by bylo možné umístit dětské hřiště na Domažlickém předměstí v Klatovech. Vše se odehrává na základě dubnové žádosti zastupitele města Jiřího Zavřela (nestraník za Piráty). „Na tomto sídlišti v současnosti žije téměř 200 dětí ve věku do 12-ti let. Nemají zde prakticky žádné herní využití. 
V současnosti je zde pětice pískovišť, dva houpací koníci a jedna skluzavka. osobně mi to přijde bez nápadu a koncepce.“ V žádosti je také myšleno na obnovu jednoho ze dvou hřišť pro míčové hry, která jsou aktuálně „nepoužitelná“. Žádost k náhledu v PDF.

Anketa bude k 30.8.2019 ukončena. Věřme, že se obyvatelé Domažlického předměstí v Klatovech dočkají odpovídajícího dětského hřiště.

Jiří Zavřel zároveň upozornil v kulturní komisi na to, že v areálu klatovské Kolonády se nachází nedostatek herních prvků pro menší děti. Aktuálně je zde jeden houpací kruh, skluzavka a dvě houpačky, kdy by bylo vhodné jednu vyměnit za houpačku se zádovou opěrkou, aby jej mohly využít menší děti. Nové prvky, které zde poslední dobou vznikly, mohou využívat jen starší děti.

Ohledně nedostatku těchto herních prvků vedl diskuzi také zastupitel města Stanislav Haviar (Piráti), který upozorňoval na to, že během rekonstrukce Hostašových a Vrchlických sadů nebylo myšleno na děti, které by se zde mohly herně vyžít. I tato iniciativa rozhýbala město k činnosti. Rada již zadala příslušným odborům hledat vhodné řešení pro umístění volnočasových prvků v dolní části Hostašových sadů. „Uvidíme, jak to dopadne. Ale pevně věřím, že se najde řešení, které zachová relaxační charakter parku a zároveň vkusný kout k zastavení pro rodiny s dětmi. Pro místní, kteří tu procházejí i pro návštěvníky města.“ uvedl Haviar.

Naši zastupitelé se budou zabývat problematikou dětských hřišť i na jiných územích města Klatov. Pokud byste k tomuto měli nějaké podněty či připomínky, neváhejte se na ně obrátit.
