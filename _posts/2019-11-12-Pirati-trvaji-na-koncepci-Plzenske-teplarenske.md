---
date: 2019-11-12
category: blog
tags: Plzen
title: Piráti trvají na koncepci Plzeňské teplárenské
author: Piráti Plzeň
image: people/Bosak_nove (1).jpg
---

Plzeňany zřejmě čeká další zdražení tepla, jak vyplývá z vyjádření ředitele Plzeňské teplárenské pro Seznam zprávy - „Pokud podporu nedostaneme, budou teplárny nuceny zdražovat teplo. A vzroste riziko rozpadu systému centrálního zásobování teplem,“ varuje výkonný šéf Teplárenského sdružení a ředitel Plzeňské teplárenské Tomáš Drápela

Odvrátit to může jen zhruba miliardová státní dotace teplárnám. Piráty kritizovaná fuze teplárny s firmou EPH Daniela Křetínského tak patrně nepřináší očekávaný efekt. Přitom hlavním argumentem pro získání "silného partnera" byly obavy z budoucích změn v důsledku evropských regulací. Očekával se i růst cen emisních povolenek. Sliby z dob, kdy Plzeň nadobro předávala kontrolu nad teplárnou do rukou známého miliardáře, se teď jeví jako nezodpovědně populistické.

Piráti už tehdy upozorňovali na krátkozrakou politiku vedení města, které po léta používalo tučné dividendy z Plzeňské teplárenské na látání děr v městském rozpočtu. "Miliardy z tepláren šly sice na prospěšné věci, jenže v podnikání nejde jen z firmy tahat peníze. Je nutné myslet na zadní kolečka, investovat do technologií a připravovat se na změny." říká Pavel Bosák, předseda zastupitelského klubu Pirátů.

Už několik let je přitom jasné, že změny jsou nevyhnutelné. Dlouhodobě nelze vytápění uhlím udržet. Sám Daniel Křetínský po schválení fuze řekl: „Spojení obou podniků nám umožní nalézt mnohem efektivnější budoucí řešení a ušetříme obrovské prostředky, které se opět projeví v ceně tepla. Stavět dvě nové neuhelné teplárny by bylo neekonomické,“  Jaká "řešení" měl tehdy na mysli je těžké odhadnout. Zatím je nám ředitelem Drápelou předkládána jen apokalyptická vize teplárenství a přiznání závislosti na finančních injekcích z kapes daňových poplatníků.

Piráti trvají na tom, aby Plzeňská teplárenská předložila jasnou koncepci svého dalšího směřování ve světle makroekonomických a klimatických změn. Piráti dále vyzývají koncern EPH, aby dodržel sliby z dob jednání o fúzi s Plzeňskou teplárenskou, a prostřednictvím úspor zamezil zvyšování cen tepla pro občany města Plzně. Nebude-li to možné, očekáváme, že autoři neuvážených slibů za ně přijmou politickou zodpovědnost.

Použité citáty se zdroji:
„Je to jednoznačně dobrá zpráva pro všechny spotřebitele tepla v Plzni, protože spojené podniky budou schopny dodávat teplo vždy za nižší cenu, než by uměl dodávat každý z obou podniků samostatně,“ řekl dnes Křetínský.
Více na: https://www.euro.cz/byznys/plzen-schvalila-fuzi-mestske-teplarny-s-holdingem-eph-zaruci-tak-soucasne-ceny-az-do-roku-2021-1386726#utm_medium=selfpromo&utm_source=euro&utm_campaign=copylink

Obě firmy se podle Křetínského musejí připravit na dobu „po uhlí“, která přijde po dalších regulacích EU, a dále proto, že v roce 2035 v Česku hnědé uhlí dojde. „Spojení obou podniků nám umožní nalézt mnohem efektivnější budoucí řešení a ušetříme obrovské prostředky, které se opět projeví v ceně tepla. Stavět dvě nové neuhelné teplárny by bylo neekonomické,“ řekl.
Více na: https://www.euro.cz/byznys/plzen-schvalila-fuzi-mestske-teplarny-s-holdingem-eph-zaruci-tak-soucasne-ceny-az-do-roku-2021-1386726#utm_medium=selfpromo&utm_source=euro&utm_campaign=copylink

„Pokud podporu nedostaneme, budou teplárny nuceny zdražovat teplo. A vzroste riziko rozpadu systému centrálního zásobování teplem,“ varuje výkonný šéf Teplárenského sdružení a ředitel Plzeňské teplárenské Tomáš Drápela.
https://www.seznamzpravy.cz/clanek/velke-teplarny-bojuji-o-miliardovou-dotaci-bez-ni-zdrazime-teplo-a-rozpadne-se-system-varuji-82374?fbclid=IwAR1lPVb1uuLvmidLy-nhXCX_g1YrNjBSkRrqkeL_pXWZq7m7qTaM4KUXDeo


Plzeňská teplárenská, jež patří do impéria EP Infrastructure miliardáře Daniela Křetínského, ještě loni vydělala téměř čtvrt miliardy korun čistého.
https://www.seznamzpravy.cz/clanek/velke-teplarny-bojuji-o-miliardovou-dotaci-bez-ni-zdrazime-teplo-a-rozpadne-se-system-varuji-82374?fbclid=IwAR1lPVb1uuLvmidLy-nhXCX_g1YrNjBSkRrqkeL_pXWZq7m7qTaM4KUXDeo
