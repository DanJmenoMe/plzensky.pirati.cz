---
date: 2020-08-03
category: blog
tags: Plzenskykraj Domažlice
title: Pirátská základna i v Domažlicích
author: MS Domažlice
image: posts/domazlice_zalozeni.jpg
important: true
---
**V pátek 31.7. bylo slavnostně založeno třetí Pirátské místní sdružení v Plzeňském kraji, a to v Domažlicích, v budoucím sídle tamního Pirátského centra.**

Domažličtí Piráti si na svém úvodním zasedání zvolili za svého předsedu zastupitele Viktora Krutinu. *„Mým cílem je, abychom se více profilovali jako stálá a pevná strana v Domažlicích. Založení místního sdružení je pro mě nutností legitimizovat činnost v městském působení. Naším cílem bude pochopitelně výrazně uspět v komunálních volbách za dva roky,“* sdělil Krutina.

Prvním místopředsedou se stal kandidát na hejtmana a zastupitel Rudolf Špoták. „*Letošní prioritou jsou pro nás pochopitelně krajské volby. I z této pozice chceme pozvednout pochopitelně nejen Domažlice, ale celý náš kraj,“* popsal Špoták, jediný kandidát na hejtmana z Domažlicka.

Druhým místopředsedou byl zvolen Tomáš Hraběta, člen domažlického výboru pro kulturu a cestovní ruch.

Místní sdružení Pirátské strany vznikají v obcích zejména pro zefektivnění práce na lokální úrovni.
