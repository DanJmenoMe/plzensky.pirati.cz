---
date: 2020-01-02
category: blog
tags: Plzenskykraj krajskevolby piratipracuji
title:  Vláda schválila návrh novely informačního příkazu. Piráti zavádí informační příkaz 
author: Milan Chaloupka
image: people/chaloupka.jpeg
---

Vláda schválila návrh novely informačního příkazu. Piráti zavádí informační příkaz

Novela zákona o svobodném přístupu k informacím vychází z praxe a fandí hlavně úřadům. Lépe je ochrání před zneužíváním žádostí o informace a umožňuje jim poskytnutí informací odmítnout v případě, že jejich vyhledávání bude nepřiměřeně náročné a naúčtovat úhradu nákladů spojených s vyhledáním informace. 

Žadatelů o informace se letos na jaře zastali Piráti a zavedli takzvaný informační příkaz. Jestliže úřad odmítne informaci poskytnout, může mu to v 15denní lhůtě přikázat nadřízený úřad, případně může pomoci exekutor.

Informační příkaz má být účinným nástrojem, který ukončí opětovná rušení, vracení a nesprávná rozhodnutí v poskytování informací. A zajistí, aby se žadatel o informace, kterému úřady odmítají vyhovět, nemusel hned soudit. Od roku 2020 se může obrátit na Úřad pro ochranu osobních údajů.

Informační příkaz zlepší přístup občanů k úředním dokumentům a uleví soudům, které byly žalobami ohledně neposkytnutí informací zavaleny. Jejich rozhodnutí někdy trvá až dva roky, kdy jsou potřebné informace žadateli už k ničemu.

Novela také doplní chybějící definice, ale na té zásadní – definici veřejné instituce, které zákonu o svobodném přístupu k informacím podléhají – se vládní resorty neshodly. Návrh okruh povinných subjektů v kategorii veřejných institucí výslovně nevymezuje a jejich určení ponechává judikatuře, která se do jisté míry v této věci již ustálila.

Jasné je to, že firmy, které vlastní stát, jsou veřejné instituce a informace musejí poskytovat. 
Případný nápor žádostí o poskytování informací státní správou vykompenzují prodloužené lhůty.  Nově mají úřady možnost žádost odmítnout, jestliže předpokládají zneužití práva na informace. Třeba nesmyslným přetěžováním úřadu a úředníků. 


Veřejnými institucemi jsou i zaměstnanecké zdravotní pojišťovny, proto podléhají plné informační povinnosti ve smyslu zákona o svobodném přístupu k informacím.

Úřady ochrání i možná záloha na úhradu nákladů spojených s vyřízením žádosti, a to až do 2 000 Kč. A když žadatel o informaci nezaplatí zbytek, informace nedostane a záloha propadne státu

Neveřejné budou informace, které by podle mínění úřadů mohly ohrozit rovnost při soudním, správním nebo obdobném sporu.
