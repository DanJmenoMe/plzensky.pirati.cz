---
date: 2020-04-09
category: blog
tags: Plzenskykraj Pandemie Digitalizace
title:  Digitalizace jako lék na Covid-19
author: Jiří Pek
authorId: jiri.pek
image: people/jiri_pek.png
---
**Mnozí si stále ještě ťukají na čelo, když Piráti tvrdí, že jednou z nejdůležitějších věcí je digitalizace. Ovšem průběh posledních dní nám dává za pravdu. Nikdo již nenadává na e-recepty či e-neschopenky. Dost lidí upřednostňuje datové schránky na úkor osobního kontaktu se státními institucemi. Internet a služby jedoucí on-line nám dnes pomáhají přežít v době karantény. On-line svět je sterilní a jedno z mála míst, které ekonomicky roste i v době krize.**

Pokud by byli Piráti ve vládě, tak by právě v tuto dobu tlačili na maximální využití digitalizace státní správy. Pokud to mohu demonstrovat na nějakém konkrétním případě, tak například takto - Chceme předělat Českou poštu na Zásilkovnu. Jak (ne)funguje Česká pošta víme všichni, každý z nás má s ní svou nepříjemnou zkušenost. Proč nezmodernizovat a nedigitalizovat vnitřní systém? Opravdu musíme nesmyslně vyhazovat peníze a svůj drahocenný čas za to, že paní za přepážkou přepisuje ručně všechny podací lístky do počítače? Vždyť u kokurenční Zásilkovny stačí oskenovat QR kód a vše se automaticky spáruje. Vše vidíte ihned v jednoduché aplikaci.

Nepotřebujeme zvyšovat daně, abychom pokryli náš nepružný a zkostnatělý systém. Stačí zdigitalizovat co nejvíce věcí a ušetřené peníze pomohou zásadně s překonáním krize.

*Jiří Pek, zastupitel ve Vejprnicích*

P.S. Doporučuji ke shlédnutí [rozhovor na DVTV s ekonomem Tomášem Sedláčkem](https://video.aktualne.cz/dvtv/sedlacek-jde-o-kejhak-padneme-hluboko-ale-prezijeme-to-jako/r~c19f59bc6bb811ea9c800cc47ab5f122/), kde právě hovoří i o digitalizaci a její důležitosti v tomto období.
