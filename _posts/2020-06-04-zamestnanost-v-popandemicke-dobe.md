---
date: 2020-06-04
category: blog
tags: Plzenskykraj krajskevolby zaměstnanost
title: Zaměstnanost v popandemické době
author: Rudolf Špoták 
authorId: rudolf.spotak 
image: posts/rudolf_spotak01.jpg
---
**Už teď je jasné, že po zdravotní krizi se celková situace nejvíce dotkne ekonomických aspektů společnosti. Česko se dlouhodobě drží na nejnižší úrovni nezaměstnanosti z celé EU. Roustoucí ekonomika založená především na vysoko obrátkovém zboží a logistických službách jsou sice “steriody” na kterých lze dobře a rychle vyrůst, ale když vám začne trochu vynechávat srdíčko, tak to zdánlivě silné, ale ve skutečnosti křehké tělíčko to nemůže utáhnout.**

Síla poptávky po pracovní síle nechala některé pozice vyšplhat nesmyslně vysoko, některé naopak zůstaly pod svými limity. Nedostatek pracovníků všichni zachraňovali, jak uměli. Někdo zlepšováním benefitů a zvedáním mezd, někdo přílivem zahraničních zaměstnanců i z končin, které byste jen těžko hledali na mapě. Všichni jednou věděli, že bublina praskne. Ale je to jako když nafukujete balónek. Nikdy nevíte, kdy to přijde, ale nakonec je to vždy pořádná rána.

Dojde k velkému přeskupení zaměstnanců z jednoho odvětví do druhého, což s sebou určitě přinese negativní ukazatele hlavně v podobě vyšší nezaměstnanosti. Dlouhodobá strategie Česka postavená na “montovnách” a distribučních skladech nám teď vrátí krutou daň. Volání Pirátů *”Nechceme být montovnou, ale mozkovnou!”* teď dostane reálné obrysy. A stát se bude muset k jednotlivým krokům postavit zodpovědně a bez obalu. V první řadě dojde k poklesu podílu zahraničních pracovníků, kterých je v naší zemi zhruba 150 tisíc. A to jsou jen ti mimo země Evropské unie. Nesmíme dovolit, stejně jako v roce 2009, kdy se během několika týdnů ocitlo na ulici spousta agenturních zaměstnanců. Z nich pak vznikalo bezpečností riziko. Na druhou stranu považuji za naprosto skandální, aby vyzval jakýkoliv politik k budování “domobrany” a podobných akcí, tak jako to učinil v minulých měsících starosta města Stříbra.  

Musíme se připravit, že ekonomice bude dlouho trvat než se z této situace dokáže dostat. Z hlediska zaměstnanosti bude úspěchem, pokud se nám na konci letošního roku podaří udržet **nezaměstnanost udržet na jednociferném čísle**. Každý, kdo bude tvrdit opak, nezná celou situaci a nebo je pouhým populistou. V následujících měsících bude potřeba připravit nové programy ohledně rekvalifikací, změn pracovní doby, tak aby mohly pracovat třeba i matky na rodičovské dovolené. Cesta montoven nám teď ukazuje svoji odvrácenou tvář a bylo by dobré pro příští generace dvakrát nevstoupit do jedné řeky.
