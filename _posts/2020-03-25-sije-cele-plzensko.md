---
date: 2020-03-25
category: blog
tags: Plzenskykraj Pandemie
title: Šije celé Plzeňsko
author: Jindřich Čermák
image: posts/virus_03.jpg
---
**Současná mimořádná situace přináší komplikace a omezení všem z nás. Přesto se většina z nás snaží myslet nejen na sebe, ale i pomoci těm druhým. Každý podle svých schopností a možností. Piráti z celého Plzeňského kraje nejsou výjimkou a pomáhají na všech frontách. Nejčastěji šitím kriticky nedostatkových roušek.**

Do šití a následné distribuce roušek se zapojili desítky lidí. Malou manufakturu si otevřel Pavel Bosák, který využil i službu České pošty, ta nabízí, že zásilku roušek doručí na místo určení zdarma, a do Fakultní nemocnice v Plzni zaslal celé balení potřebného materiálu.

![](/assets/img/posts/virus_05.jpg)
*Manufaktura Pavla Bosáka*

Víkendovou brigádu si dali Jiří Pek, Olga Sejrková a František Hagara. Během společného šití připravili několik desítek roušek. Ty se dostanou k praktickým lékařům, stomatologům i na další místa, která se potýkají s nedostatkem. Takže nyní místo hospody se lze doma scházet a šít, případně připravovat jiný potřebný a chybějící materiál.

![](/assets/img/posts/virus_02.jpg)
*Piráti v akci*

Kritický je nedostatek některých krevních skupin. Jestli jste někdy uvažovali o dárcovství nejcennější tekutiny, nyní je ten nejlepší čas! Nechejte se inspirovat vejprnickým zastupitelem Jiřím Pekem a pusťte trochu té krve.

![](/assets/img/posts/virus_06.jpg)
*Trocha krve od Jiřího Peka*

Ve městech a obcích, kde jsou Piráti součástí koalic, se naši zastupitelé zapojují do aktivní práce. V Sušici se podařilo zajistit z vlastních zdrojů přes 4.000 roušek, které byly vydávány profesím v první linii. V Holýšově, po vzoru větších měst, zavedli službu pro seniory a nemocné občany, kdy jim dobrovolníci přivezou potraviny a léky.

Pomáhat se snaží celá země. Společně to dokážeme!

![](/assets/img/posts/virus_01.jpg)
*Pomoci může každý*
