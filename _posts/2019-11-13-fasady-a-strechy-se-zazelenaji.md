---
date: 2019-11-13
category: blog
tags: Plzen
title: Fasády a střechy se zazelenají
author: Piráti Plzeň
image: posts/titulka (1).jpg
---

Plzeň, 13. listopadu 2019 - Projekty takzvané modrozelené infrastruktury se začínají prosazovat i v Plzni. Základní škola Tyršova v Černicích bude první, která využije zelenou fasádu. Na Slovanech se zase majitelé bytů jednoho panelového domu chystají na zelenou střechu. A tím nemyslíme, že by ji natírali barvou.

Jedná se zejména o efektivnější nakládání se obyčejnou dešťovou vodu, která v současnosti končí v kanalizaci. Opatření zelené infrastruktury může přinášet nejen zajímavé úspory, ale díky zadržování vody pomáhá ochlazovat městské betonové džungle a tím činí život snesitelnější. A není třeba zdůrazňovat ani pozitivní efekt k přírodě jako takové.

130 let starou Tyršovu základní a mateřskou školu v Černicích nově zdobí zelená střecha. S podporou nadačního fondu Zelený poklad ÚMO Plzeň 8 ji škola nechala vybudovat za účelem ochlazování, zlepšení mikroklima v okolí školy a samozřejmě za účelem edukativního využití nejen pro žáky školy. Na střeše bylo vysázeno zhruba 1200 rostlin na ploše cca 100m2. Náklady na realizaci podobných projektů jsou však relativně vysoké, konkrétně tento  vyšel na necelých 200.000 korun. 

"Zatím tyto projekty nejsou zcela běžné a ne každý je vyhodnotí jako potřebné. Do budoucna je to ale velmi zásadní cesta jak bojovat proti horkému a suchému mikroklimatu ve městech, například zadržováním dešťové vody či poutáním prachu. Nezanedbatelná je také estetická stránka a možnost relaxace pro děti i učitele," uvedl zastupitel MO Plzeň 2 za Piráty Filip Sequens.

Druhým příklad nového přístupu v městské zástavbě je první a unikátní projekt zelené střechy na panelovém domě v ČR, který se připravuje na Slovanech. Na ploše zhruba 650m2 vyroste relaxační zelená střecha, která bude sloužit nejen pro obyvatele domu. Kromě zelené plochy s pestrou škálou především tzv. termofilních (teplomilných) druhů rostlin, je zde myšleno i na relaxační prvky jakými jsou lavičky, lehátka, či houpací sítě. Projekt také počítá s edukační funkcí, aby se o výhodách zazelenění střechy mohli dozvědět další zájemci. 

Díky úžasnému odhodlání obyvatel tohoto panelového domu vznikne v Plzni prvni zelená střecha na panelovém domě. "Jsem moc rád, že právě náš MO Plzeň 2 bude první kde něco takového zrealizujeme. V zájmu vedení města Plzně je maximálně důležité tyto projekty podporovat. Nejen pro zpříjemnění životního prostředí, ale zejména pro inovativni přístup ke změně klimatických podmínek” doplnil Sequens.
