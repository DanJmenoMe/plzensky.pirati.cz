---
date: 2020-06-08
category: blog
tags: Plzenskykraj Vejprnice kultura
title: Vejprnická kultura za půl mega
author: Jiří Pek
authorId: jiri.pek
image: posts/festival_vejprnice021.jpg
---
**Že jsou Vejprnice vždy ve všem speciální už dlouho víme. Platí to i o kulturních akcích, konkrétně o festivalu Vejpfest. Ten má několik zásadních nedostatků oproti podobným festivalům. Rada obce má možnost rozdávat dotace až do výše půl milionu korun bez kontroly. Ve srovnání s vybranými festivaly obdobných obcí byl Vejpfest nejdražší s nejmenší účastí lidí.**

Lidé za tuto akci musí paradoxně platit hned dvakrát. Jednou z veřejných peněz a podruhé vlastní vstupné. Festival bývá často zneužit jako předvolební reklama vedení obce a do transparence má tedy hodně daleko.

Optimální postup je, že zájemce musí poslat rozpočet akce plus žádost o dotaci. Zastupitelé nebo radní tak vidí, co vše akce bude obnášet a zároveň mohou sledovat dodržování smluvených položek. O dotacích nad padesát tisíc rozhodují ve Valči i Holýšově zastupitelé, ve Vejprnicích si tuto pravomoc stáhla k sobě rada města, která tak může přiklepnout dotaci až půl milionu bez kontroly.  

V Holýšově i Valči jsou akce levnější, vícedenní s více kapelami a větším doprovodným programem – například street food nebo atrakce pro děti.

Shrnutí praxe zákulisí festivalů:

 - Většina akcí, které získají dotace přes 50 % celého svého rozpočtu
   jsou bez vstupu. Není etické, aby si lidé platili vstupné dvakrát –
   jednou z veřejného rozpočtu a podruhé jako vstupenku. Ve Vejprnicích
   platíme dvakrát.
 - Předražené akce fungují jako pračka peněz. Kapele je vyúčtováno
   například 80 tisíc, ale pak se z těchto peněz část vrací objednateli.
 - Ozvučení akce – průměr je 1 kW výkonu/1 Kč, přitom se dá dostat až na
   0,5 Kč za kW výkonu. Například ve Valči si za 40.000 kW při Slavnosti
   květů 40 000 kW účtuje 30 tisíc.
 - Vysoutěžené festivaly mají cenu výrazně nižší, protože je na trhu
   přetlak pořádajících agentur.
 - Často se zneužívají v předvolebním boji.

Piráti po celé republice pořádají festivaly VyOsení, na kterém dokazují, že jdou dělat festivaly levně, transparentně a ještě s podporou pro začínající kapely. Pochopitelně ho připravíme i v Plzni.

![](/assets/img/posts/festival_vejprnice02.jpg)
