---
date: 2020-08-06
category: blog
tags: Plzenskykraj krajskevolby
title: Kopa plánů pro lepší Plzeňský kraj
author: KS Plzeňský kraj
image: posts/TK030820_01.jpg
---
**Přesně dva měsíce před krajský volbami představili Piráti Plzeňského kraje svůj volební program. Ten nazvali „Kopa plánů od Pirátů“, neboť obsahuje přesně šedesát konkrétních bodů ve dvanácti oblastech. Kladou v něm důraz na udržení potřebné sítě nemocnic i záchranné služby, slibují efektivnější a rychlejší silniční stavby, o nichž by měli částečně spolurozhodovat i občané, chtějí podpořit technické zázemí škol i digitální vzdělávání nebo zlepšit informovanost veřejnosti o investicích a hospodaření kraje.**

![](/assets/img/posts/TK030820_02.jpg)

Kandidát na hejtmana Rudolf Špoták na pondělní tiskové konferenci vyjádřil přání, aby tento program dokázal zajistit dvouciferný počet mandátů ve volbách. Špoták stručně představil priority programu a základní obrysy kampaně, do které Piráti hodlají vložit půl milionu korun.

![](/assets/img/posts/TK030820_03.jpg)

Milým hostem pondělního setkání byla 1. místopředsedkyně Pirátů Olga Richterová, která podpořila Piráty Plzeňského kraje. Přítomna byla také takřka kompletní první desítka – Martin Ptáček, Filip Sequens, Jiří Hanousek, Milan Chalupka, Michal Ertl a Jana Tomšíková. Nechyběl ani kandidát do Senátu Daniel Kůs.

![](/assets/img/posts/TK030820_04.jpg)
