---
date: 2020-07-29
category: blog
tags: Plzenskykraj Pandemie kultura
title: Jak Piráti pomohli prodat nevěstu
author: Milan Chaloupka
authorId: milan.chaloupka
image: posts/prodana_01.jpg
---
**Že naše štíty vytištěné na našich 3D tiskárnách pomáhaly v ambulancích, nemocnicích, domovech seniorů u nás i v Německu jsme vám už přinesli dříve. Ale Pirátské štíty měly i výrazný kulturní přesah. I díky nim totiž mohlo plzeňské divadlo J.K.Tyla nacvičovat i během zpřísněných opatření. A výsledek budete moci spatřit už 9.srpna, kdy se na prknech Velkého divadla představí asi nejznámější česká opera, Prodaná nevěsta od Bedřicha Smetany.**

![](/assets/img/posts/prodana_02.jpg)

Štíty pomohly zejména zpěváčkům z dětského sboru opery DJKT Kajetán, kteří se tak po celý červen mohli připravovat pod vedením sbormistryně Anny-Marie Lahodové na srpnovou premiéru. *"Děkujeme Milanu Chaloupkovi za Pirátské štíty. Díky nim jsme v červnu nazkoušeli celou Prodanou nevěstu,"* napsala nám sbormistryně Anna-Marie Lahodová. 

Milan Chaloupka, kandidát do zastupitelstva Plzeňského kraje doplňuje: *„Za Piráty jsem velmi rád, že můžeme pomáhat všude tam, kde je potřeba. Tedy nejen v té obligátní první linii, ale i kulturním institucím. Živá kultura je důležitou součástí našeho života, na kterou nesmíme zapomínat. A osobně se na představení velmi těším.“* 

V rámci pandemické krize Piráti zprovoznili deset 3D tiskáren, na kterých 20 dobrovolníků zkompletovalo přes tisíc štítů, které šly do čtyřicítky nejrůznějších institucí v Plzeňském kraji i přilehlého okolí.

![](/assets/img/posts/milan_chaloupka_2020.jpg)
