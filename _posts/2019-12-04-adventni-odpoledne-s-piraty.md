---
date: 2019-12-04
category: blog
tags: Plzeň
title:  Adventní odpoledne s Piráty
author: Jindřich Čermák
image: posts/adventni.jpg
---

Plzeň, 4.prosince - Během adventního času se můžete přijít vánočně naladit a ještě přispět na dobrou věc, pokud dorazíte do Pirátského centra v Plzni U Zvonu

Každou neděli od 14 do 18 hodin, až do zlaté neděle, se zde totiž konají adventní odpoledne, kde se s dětmi můžete podívat na pohádku, zahrát si nějakou deskovou hru či nazdobit perníček. Pro dospělé je pak připraven vynikající Pirátský svařák a chuť ukojíte domácími zákusky.

Celá akce má ovšem ještě větší rozměr než jen strávit příjemné odpoledne daleko od shonu nákupních center. Ve spolupráci se  sociálními pracovnicemi z OSPODu a Salesiánského střediska,  vybíráme dary pro ohrožené matky s dětmi a právě díky této spolupráci jsou dary věnovány konkrétním rodinám, které potřebují největší pomoc. Hlavní část poputuje do dětského domova v Senožatech, kde  jsou děti od 5 do 18 let.

Již po první neděli se nám sešla celá řada potřebných věcí. Velmi poptávané je zejména kojenecké oblečení, kojenecká výživa a pochopitelně hračky pro nejmenší.

První adventní neděli si k nám našlo cestu skoro třicet lidí a rádi bychom vás pozvali na bronzovou, stříbrnou i zlatou neděli. Pirátská sbírka pro všechny, kteří zatím neměli tolik štěstí, je v plném proudu. Pokud máte něco, co byste rádi věnovali, doražte k nám každou adventní neděli odpoledne.
