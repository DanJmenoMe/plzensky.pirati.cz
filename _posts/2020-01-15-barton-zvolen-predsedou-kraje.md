---
date: 2020-01-15
category: blog
tags: Plzenskykraj 
title:  Staronovým předsedou Pirátů na Plzeňsku je Bartoň 
author: Jindřich Čermák
image: people/barton_nove.jpg
---

Piráti v Plzeňském kraji zvolili staronovým předsedou krajského sdružení poslance Lukáše Bartoně. Nadpoloviční většinu hlasů získal již v prvním kole internetové volby. Bartoň tak povede Piráty i v dalším dvouletém funkčním období

“Chtěl bych poděkovat za důvěru od Pirátek a Pirátů, kteří mě zvolili již v prvním kole. Pro mě je to signál, že má práce má smysl a že je dobré v ní pokračovat,” poděkoval Bartoň.

Staronový předseda se chce co nejvíce zaměřit na úspěch v krajských volbách: “V nadcházejícím roce je mou největší výzvou z pozice krajského předsedy dovést Piráty do zastupitelstva Plzeňského kraje, kde rozhodně máme co říci. Ačkoliv sám nebudu kandidovat, tak mohu své kolegy aktivně  podpořit a předat jim mnoho zkušeností. Piráti v Plzeňském kraji rostou a máme nakročeno k tomu znásobit svou členskou základnu a uspět na všech úrovních politiky bez opuštění původních ideálů.” 
 
 Po volbě předsedy se Piráti chystají i na volbu místopředsedů. Jejich jména budou známa v únoru.
