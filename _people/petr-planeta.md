---
uid: petr.planeta
name: Petr Planeta
img: people/petr.planeta.jpeg
heroImg: banner-default.jpg
---

Jmenuji se Petr Planeta a je mi 43 let. Bydlím v obci Halže v okrese Tachov. Absolvoval jsem střední školu obor Mechanizátor rostlinné výroby v Boru u Tachova a dále jsem absolvoval obor Autoelektrikář na Střední škole dopravní Plzeň. Po absolvování střední školy jsem krátce působil jako vedoucí autopůjčovny, dále jako prodavač elektrospotřebičů. Od roku 1996 podnikám v oboru opravy motorových vozidel a měření emisí.
Můj zájem o kandidaturu do krajského zastupitelstva pramení z potřeby lepšího prosazení zájmu občanů Plzeňského kraje, především okresu Tachov. Zejména bych se chtěl věnovat zlepšení dosažitelnosti zdravotní péče okresu Tachov, který je jeden ze dvou okresů České republiky, který nemá vlastní nemocnici. Dále bych se chtěl věnovat rozvoji kultury a sportu v okrese Tachov. A v neposlední řadě i ostatním potřebám jako je lepší dopravní obslužnost, školství, životní prostředí a bezpečnost. Pokud budu zvolen do této funkce, jsem připraven věnovat této funkci velkou část svého času, což mi umožňuje moje flexibilní pracovní doba.
Rád bych kandidoval za Piráty z důvodu vysoké transparentnosti této strany a odlišného přístupu k politice než ostatní politické strany.
