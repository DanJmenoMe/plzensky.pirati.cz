---
uid: petr.jakubicek
name:    Petr Jakubíček  	# běžně používáné jméno
category:
- clenove
#img: people/petr_jakubicek.jpg # zakomentuj radek dokud není fotka
heroImg: banner-default.jpg
ordclenove: 2
mail:
- petr.jakubicek@pirati.cz
---

Jmenuji se Petr Jakubíček a je mi přes 40 let. Před deseti lety jsem se přestěhoval z Prahy do Chříče na severním Plzeňsku do ruiny barokního pivovaru. S přáteli jsme hledali místo – zázemí na venkově, kde bychom mohli provozovat chráněnou dílnu zaměstnávající lidi s mentálním hendikepem a kulturní centrum.

Postupně jsme rekonstruovali areál pivovaru a začali vařit pivo. Obnovili jsme řadu místních tradic. Pořádáme kulturní akce nejvýraznější z nich je multižánrový festival KřičFest. Založili jsme a provozujeme alternativní Základní školu Pivoňka, do které dojíždí děti z okruhu 25 kilometrů. Zaměstnáváme zde přes 30 lidí a za dobu našeho působení se nám zde podařilo vytvořit malou fungující komunitu.

Druhé volební období jsem v Chříči členem zastupitelstva (zvolen na kandidátce sdružení nezávislých kandidátů). V současném volebním období zastávám funkci místostarosty. Stav politiky a politické kultury v této zemi mě nenechává chladným, i když se považuji za jinak docela otrlého člověka. Piráty, se kterými jinak programově veskrze souzním, považuji za jedinou reálnou politickou sílu, která má potenciál zastavit současnou oligarchizaci země. Zajímá mě téma rozvoje venkova, které vnímám jako důležité pro revitalizaci demokracie u nás. Ekonomicky slabý a frustrovaný venkov s nízkou kvalitou života je totiž snadnou kořistí pro populisty, fašouny a všechny, kdo to s demokracií nemyslí vážně.

